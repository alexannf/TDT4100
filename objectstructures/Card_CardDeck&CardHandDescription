Denne oppgaven handler om klasser for kortspill: Card (kort), 
CardDeck (kortstokk) og CardHand (korthånd), hvorav de to siste 
inneholder én eller flere Card-objekter. Oppgaven bygger på Card og 
CardDeck i Innkapsling - Card-oppgave.
I mange sammenhenger vil objekter av en klasse inneholde eller "eie" 
objekter av andre klasser, og de underordnede objektene vil kunne 
flyttes/overføres mellom de overordnede. Når en klasse er assosiert 
med én instans av en (annen) klasse er dette en 1-1-assosiasjon og når 
en klasse er assosiert med flere instanser av en annen klasse er dette 
en 1-n-assosiasjon. Et eksempel er kortspill, hvor kortene starter i 
kortstokken, fordeles på korthender og til slutt ender i en kortbunke.
 Et kort kan bare være ett sted om gangen, og må overføres fra ett sted 
 til et annet, f.eks. fra kortstokk til korthender i utdelingsfasen. 
 I Innkapsling - Card-oppgave ble det lagd logikk for kortstokk og 
 enkeltkort. I denne oppgaven skal du implementere logikk for korthender, 
 og utvide kortstokkens logikk litt.

Card-klassen har du allerede implementert, men du må sannsynligvis 
kopiere koden over fra encapsulation til objectstructures. 
Her er det enklest å lage en ny Card-klasse i objectstructures og så 
lime inn innholdet fra den gamle.

CardDeck-klassen har du også implementert, og denne må også flyttes 
på samme måte som Card. Denne klassen skal utvides: 

deal(CardHand, int n) - flytter n kort fra kortstokken (CardDeck-objektet) 
til korthånda (CardHand-objektet, som er første argument), 
ved å ta ett og ett kort med høyeste gyldige indeks, fjerne det fra 
CardDeck-objektet og legge det til CardHand-objektet.

CardHand er en ny klasse som skal implementeres. 
CardHand-objekter inneholder initielt ingen kort, og klassen inneholder 
de samme standardmetodene som CardDeck, altså 
getCardCount() og getCard(int), for å lese hvor mange og hvilke kort den 
inneholder. I tillegg har den to metoder for å endre tilstand:

addCard(Card) - legger argumentet til dette CardHand-objektet
play(int n) - returnerer og fjerner kort nr. n (første kort har nr. 0) 
fra dette CardHand-objektet (som om det ble spilt ut)