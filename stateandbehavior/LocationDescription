Oppgaven handler om en Location-klasse, som holder rede på x,y-posisjonen 
til en figur som beveger seg i et rutenett.
Location-klassen har følgende metoder:

up() - beveger figuren en rute opp
down() - beveger figuren en rute ned
left() - beveger figuren en rute til venstre
right() - beveger figuren en rute til høyre
getX() - returnerer x-posisjonen til figuren
getY()  - returnerer y-posisjonen til figuren
Merk at konvensjonen innen datagrafikk og rutenettbaserte spill er 
at x øker mot høyre (som i matte) og y nedover (altså motsatt av i matte).

Del 1 - Tilstandsdiagram
Tegn et tilstandsdiagram for en tenkt bruk av 
Location-klassen. Velg selv passende tilstandsvariable for x,y-posisjonen.

Del 2 - Java-kode
Skriv Java-kode for Location-klassen med oppførsel som beskrevet over.

Lag en passende toString()-metode og en main-metode, 
slik at du kan sjekke at oppførselen stemmer med tilstandsdiagrammet 
(bruk samme start-tilstand og sekvens av kall).