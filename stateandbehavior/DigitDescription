Oppgaven handler om en Digit-klasse, som representerer ett 
siffer i et gitt tallsystem.
Tilstanden i Digit-objekter er todelt:

en int som angir tallsystemet, f.eks. 10 for titallssystemet, 
som oppgis i konstruktøren
en int-verdi, som representerer siffer-verdien i det angitt tallsystem 
og må være fra og med 0 til (men ikke med) tallsystem-verdien
Konstruktøren tar inn en int, som initialisere tallsystem-verdien, 
mens siffer-verdien settes til 0.

Digit-tilstanden leses og oppdateres med følgende to metoder:

int getValue() - returnerer siffer-verdien
boolean increment() - øker siffer-verdien med én. Dersom den da når 
tallsystem-verdien, så (re)settes den til 0 og metoden returnerer true, 
ellers returnerer den false.
int getBase() - returnerer tallsystemet. 
Del 1 - Tilstandsdiagram
Tegn et objekttilstandsdiagram for en tenkt bruk av Digit-klassen. 
Sekvensen av kall må illustrere hele oppførselen til increment()-metoden.

Del 2 - Java-kode
Skriv Java-kode for Digit-klassen med oppførsel som er beskrevet over. 
Lag også en toString()-metode som returnerer siffer-verdien som en String,
 hvor sifrene 0-9 etterfølges av A-Z. F.eks. 
 skal siffer-verdien 10 i sekstentallssystemet gi "A" som returverdi.

Lag en main-metode, slik at du kan sjekke at oppførselen stemmer med 
tilstandsdiagrammet (bruk samme sekvens av kall).