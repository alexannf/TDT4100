Oppgaven er en innkapslet og litt utvidet variant av Account-oppgaven 
under temaet Tilstand og oppførsel, og stiller bl.a. større krav til 
validering.
Et Account-objekt inneholder data om beløpet som står på kontoen og 
rentefoten (prosentpoeng).   

Begge verdiene skal oppgis og settes når objektet opprettes og ingen av 
verdiene kan være negative. 

Account-klassen har metoder for å sette inn og ta ut beløp, og legge til 
påløpte renter, i tillegg til en konstruktør for å initialisere en ny konto.
 Alle disse skal utløse unntak av typen IllegalArgumentException, dersom et 
 argument ikke tilfredstiller kravene som angis.

Account(double, double) - Konstruktøren skal ta inn startbeløpet og 
rentefoten (prosentpoeng). Ingen av disse kan være negative.
double getBalance() - Returnerer beløpet som står på kontoen.
double getInterestRate() - Returnerer renten på kontoen.
void setInterestRate(double) - Denne metoden tar inn en ikke-negativ 
verdi og setter renten til denne verdien.
void deposit(double) - Denne metoden tar inn et ikke-negativt beløp og 
øker konto-beløpet tilsvarende.

void withdraw(double) - Denne metoden tar inn et ikke-negativt beløp og 
minsker konto-beløpet tilsvarende. Dersom det nye konto-beløpet er negativt,
 så skal tilstanden ikke endre, og det skal utløses et unntak av 
 typen IllegalArgumentException.
void addInterest() - beregner renta og legger det til konto-beløpet.