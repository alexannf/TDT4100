Oppgaven handler om en Vehicle-klasse, som håndterer informasjon om 
et kjøretøy og implementerer innkapslingsmetoder med validering.
Et Vehicle-objekt inneholder type kjøretøy, drivstoffet det bruker 
og registreringsnummer:

Typen kan være enten motorsykkel eller bil.
Drivstoffet kan være enten hydrogen, elektrisitet, diesel eller bensin. 
Kun biler kan gå på hydrogen. 

Gyldige registreringsnummeret avhenger av typen kjøretøy og drivstoff 
etter følgende regler:

Kjøretøy som går på elektrisitet skal ha registreringsnummer som 
starter med bokstavene “EL” eller “EK”

Hydrogenbilene har registreringsnummer som begynner med bokstavene “HY”

Dieselkjøretøy og bensinkjøretøy har registreringsnummer som 
begynner på to bokstaver. De kan ikke være “EK”, “EL” eller “HY”. 
Bokstavene Æ, Ø og Å skal ikke brukes.

For alle drivstoff gjelder det at det skal være brukt store bokstaver.

Ellers så gjelder det at motorsykler har 4 sifre etter bokstavene, 
mens biler har 5.

Følgende metoder må implementeres:

Vehicle(char, char, String) - Konstruktør der argument-rekkefølgen må være 
kjøretøystype, drivstofftype og registreringsnummer. Ved ugyldige 
argumenter utløses unntak av typen IllegalArgumentException.

getFuelType() - returnerer type drivstoff som følgende: ‘H’ for hydrogen, 
‘E’ for elektrisitet, ‘D’ for diesel eller ‘G’ for bensin.
getRegistrationNumber() - returnerer registreringsnummeret
setRegistrationNumber(String)  - endrer registreringsnummeret dersom det er 
gyldig i henhold til kravene over, og utløser unntak av typen 
IllegalArgumentException dersom det ikke er gyldig.

getVehicleType() - returnerer kjøretøystype: 'M' for motosykkel, 
'C' for bil.

Del 1 – Java-kode
Implementer Vehicle-klassen som beskrevet over med stram innkapsling. 
Eventuelle hjelpemetoder for validering bør også ha stram innkapsling. 
Det kan være lurt å lese om String-klassen og dens metoder før du setter 
i gang.